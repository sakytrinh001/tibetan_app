<html><head>
    <script src="demo.js"></script>
    <link rel="stylesheet" type="text/css" href="cusfont.css">
    <style>body  .hidden { display: none !important; }  .visible { display: block !important;} .uiWebviewHighlight {background-color: #efebc5;}</style>
</head>
<body class='home1'> <div class='book-name' style='text-align: center; -moz-user-select: -moz-none; -khtml-user-select: none; -webkit-user-select: none;ms-user-select: none;user-select: none;'><b>  </b></div> <br /><span class='book-title' style='text-align: center; display: none;'><b>  PHM </b></span> <span id='verse-53-1-0'> འགོ་བརྗོད་དང་ལོ་རྒྱུས་རྒྱབ་ལྗོངས།</span> <p>  ཕི་ལེ་མོན་ནི་ཀོ་ལོ་སཱ་གྲོང་ཁྱེར་དུ་ཡོད་པའི་ཡེ་ཤུའི་ཆོས་ལུགས་ཀྱི་དད་ལྡན་པ་ཁ་ཤས་དང་འདྲ་བར་བྲན་བདག་ཅིག་རེད། ཕི་ལེ་མོན་གྱི་བྲན་གཡོག་ཨོ་ནེ་སི་མུ་ཞེས་བྱ་བས་ཧ་ལམ་བརྐུས་བྱས་པ་དང་དེ་ནས་ཁོ་བྲོས་བྱོལ་དུ་ཕྱིན་པ་རེད། རོ་མཱ་རྒྱལ་ཁབ་ཀྱི་ཁྲིམས་ལྟར་ན་བྲན་གཡོག་ཅིག་གིས་བརྐུས་བྱས་ཚེ་དེ་ལ་སྲོག་ཁྲིམས་གཅོད་དགོས་པ་ཡིན། འོན་ཀྱང་ཨོ་ནེ་སི་མུ་ནི་ཕོལ་ལོལ་ལ་འཕྲད་པ་དང་ཁོང་གི་ཆོས་ཀྱི་ལས་དོན་བརྒྱུད་ནས་དད་ལྡན་པར་གྱུར་བ་རེད། དེ་བས་ཨོ་ནེ་སི་མུ་རང་ཉིད་ཀྱི་བདག་པོ་ཕི་ལེ་མོན་གྱི་གམ་དུ་ཕྱིར་ལོག་འདོད་པ་རེད། </p> <span id='verse-53-1-0'> ཡི་གེར་འགོད་མཁན་དང་འགོད་པའི་དུས།</span> <p>  འཕྲིན་ཡིག་ཐུང་ངུ་འདི་ཕོལ་ལོལ་གྱིས་སྤྱི་ལོ་60ལོའི་ཡས་མས་སུ་བཙོན་དུ་སྦྱར་ཡོད་སྐབས་བྲིས་པ་དང་། ཨོ་ནེ་སི་མུ་དང་ཐི་ཀེ་ཀུ་གཉིས་བརྒྱུད་ནས་ཕི་ལེ་མོན་ལ་སོགས་པའི་ཆོས་ཚོགས་ཀྱི་སྤུན་ཟླ་རྣམས་ལ་བསྐུར་བ་ཡིན། </p> <span id='verse-53-1-0'> བརྗོད་སྙིང་དང་གསུང་འཕྲིན།</span> <p>  ཕོལ་ལོལ་གྱིས་ཕི་ལེ་མོན་ལ་འཕྲིན་ཡིག་འདི་བྲིས་ཏེ་ཨོ་ནེ་སི་མུ་ནི་བྲན་གཡོག་མ་ཡིན་པར་དད་ལྡན་པ་ཞིག་ཏུ་ངོས་ལེན་བྱེད་པར་འབོད་སྐུལ་ནན་གྱིས་བཏང་ཡོད། སྐབས་དེར་ཨོ་ནེ་སི་མུ་ནི་༼ཁོའི་མིང་ནི་ཕན་ཐོགས་ཡོད་པའི་དོན་ཡིན།༽དད་ལྡན་ཞིག་ཡིན་པ་དང་། ཁོ་ནི་ཧ་ཅང་ཕན་ཐོགས་ཡོད་པའི་མི་ཞིག་ཡིན། ༼མདོ་10པ་དང་11པ་གཉིས་དང་། མདོ་བཅུ་པའི་མཆན་འགྲེལ་སོགས་ལ་གཟིགས་རོགས།༽ </p> <span id='verse-53-1-0'> འཆར་ཟིན།</span> <p>  1. ཁམས་འདྲི། ༼1-3༽ </p> <p>  2. བཀའ་དྲིན་ཞུ་བ་དང་གསོལ་བ་འདེབས་པའི་སྐོར། ༼4-7༽ </p> <p>  3. ཕོལ་ལོལ་གྱིས་ཨོ་ནེ་སི་མུའི་ཆེད་དུ་རེ་བ་ཞུས་པ། ༼8-21༽ </p> <p>  4. མཇུག་སྡོམ། ༼22-25༽ </p> <div class='major-title' style='text-align: center; -moz-user-select: -moz-none; -khtml-user-select: none; -webkit-user-select: none;ms-user-select: none;user-select: none;'><b>  ༄༅།།ཕི་ལེ་མོན་ལ་སྤྲིངས་པའི་འཕྲིན་ཡིག </b></div> <div class='chap-number' id='c-53-1' style='visibility: hidden;'> 1 </div> <br /><br /><span class='section-heading' style=' -moz-user-select: -moz-none; -khtml-user-select: none; -webkit-user-select: none;ms-user-select: none;user-select: none;'><b>  འཕྲིན་ཡིག་བསྐུར༌ཡུལ་དང་འཚམས་ཞུ། </b></span> <br/> &nbsp &nbsp <span id='verse-53-1-1'> 1 སྐྱབས་མགོན་མཱ་ཤི་ཀ་ཡེ་ཤུའི་ཆེད་དུ་བཙོན་པར་གྱུར་པའི་ཕོལ་ལོལ་ང་རང་གིས། བདག་ཅག་གི་སྤུན་ཟླ་ཐི་མོ་ཐེ་དང་མཉམ༌དུ་སྙིང་ནས་བརྩེ་བའི་ཆོས་གྲོགས་ཕི་ལེ་མོན་དང་།</span> <span id='verse-53-1-2'> 2 གཅུང་མོ་ཨ་ཕི་ཡཱ་དང་། ད་དུང་བདག་ཅག་གི་དཔུང་གྲོགས་ཨར་ཀི་པུ་དང་། ཁྱོད་ཀྱི་ཁྱིམ་དུ་ཡོད་པའི་ཆོས་ཚོགས་བཅས་ལ་འཕྲིན་ཡིག་འདི་སྤྲིངས་པ་ཡིན་ནོ།།</span> <span id='verse-53-1-3'> 3 བདག་ཅག་གི་ཡབ་དཀོན་མཆོག་དང་གཙོ་བོ་ཡེ་ཤུ་མཱ་ཤི་ཀ་ནས་ཁྱོད་རྣམས་ལ་ཐུགས་རྗེ་དང་ཞི་བདེ་འཐོབ་པར༌སྨོན།</span> <br /><br /><span class='section-heading' style=' -moz-user-select: -moz-none; -khtml-user-select: none; -webkit-user-select: none;ms-user-select: none;user-select: none;'><b>  དཀོན་མཆོག་ལ་གསོལ་བ་འདེབས༌པ། </b></span> <br/> &nbsp &nbsp <span id='verse-53-1-4'> 4 ངས་རང་གི་དཀོན་མཆོག་ལ་གསོལ་བ་འདེབས་པའི་དུས༌སུ། རྒྱུན་དུ་ཁྱོད་རང་གླེང་ཞིང་ཁྱོད་ཀྱི་ཆེད་དུ་བཀའ་དྲིན་ཞུས་པ་ཡིན་ནོ།།</span> <span id='verse-53-1-5'> 5 ཅིའི་ཕྱིར་ཞེ་ན། ཁྱོད་ཀྱིས་གཙོ་བོ་ཡེ་ཤུར་བཅངས་པའི་དད་སེམས་དང་། དད་ལྡན་དམ་པ་ཐམས་ཅད་ལ་བཅངས་པའི་བྱམས་པ་ག་འདྲ་ཡིན་པ་ཐོས་པའི་ཕྱིར༌རོ།།</span> <span id='verse-53-1-6'> 6 ཁྱོད་དང་མི་ཐམས་ཅད་ལ་མཉམ་དུ་ཡོད་པའི་དད་སེམས་ལས་ཕན་ནུས་ཐོན་ཏེ། བདག་ཅག་གི་ནང་དུ་ཡོད་པའི་དོན་བཟང་པོ་ཐམས་ཅད་ནི་སྐྱབས་མགོན་མཱ་ཤི་ཀའི་ཆེད་དུ་ཡིན་པ་ཤེས་སུ་འཇུག་པར་སྨོན།</span> <span id='verse-53-1-7'> 7 སྤུན་ཟླ༌ལགས། ཁྱོད་ལ་བརྟེན་ནས་དད་ལྡན་དམ་པ་རྣམས་ཀྱི་སེམས་ལ་སྐྱིད་སྣང་ཤར༌བས། ཁྱོད་ཀྱི་བྱམས་པ་ལ་བརྟེན་ནས་བདག་ལའང་དགའ་སྤྲོ་དང་སེམས་གསོ་ཆེན་པོ་ཐོབ༌བོ།།</span> <br /><br /><span class='section-heading' style=' -moz-user-select: -moz-none; -khtml-user-select: none; -webkit-user-select: none;ms-user-select: none;user-select: none;'><b>  ཕོལ་ལོལ་གྱིས་ཕི་ལེ་མོན་ལ་ཞུ་བ་བྱས༌པ། </b></span> <br/> &nbsp &nbsp <span id='verse-53-1-8'> 8 དེ་ལྟར་ཡིན་པས། ངས་སྐྱབས་མགོན་མཱ་ཤི་ཀ་ལ་བརྟེན་ནས་སྤོབས་པ་ཆེན་པོས་ཁྱོད་ལ་ཅི་ཞིག་བསྒྲུབ་འོས་པ་དེ་སྒྲུབ་པར་བསྒོ་ནུས་མོད།</span> <span id='verse-53-1-9'> 9 འོན་ཀྱང་ཕོལ་ལོལ་ང་ནི་ལོ་ན་རྒས་པ་ཞིག༌ཡིན་པར་མ་ཟད། ད་ལྟ་སྐྱབས་མགོན་མཱ་ཤི་ཀ་ཡེ་ཤུའི་ཆེད་དུ་བཙོན་པར་གྱུར་པ་ཞིག་ཀྱང་ཡིན། ངས་བྱམས་པ་ལ་བརྟེན་ནས་ཁྱོད་ལ་ཞུ་བ་བྱ༌སྟེ།</span> <span id='verse-53-1-10'>  10 ང་རང་བཙོན་དུ་སྦྱར་བའི་དུས༌སུ་བདག་ལས་སྐྱེས་པའི་བུ་ཨོ་ནེ་སི་མུའི་ <button id='footer-btn-53-30' style='bottom: 10px; border-radius: 10px;height: 15px;text-align: center;position: relative;'><span style='display: inline-block;bottom: -2px; right: 0;position: absolute;left: -2.0px; font-size: 30px;border-radius: 10px;'>..</span></button><div class='hidden' id = 'footer-content-17-30' style='font-size: 12px;display: none;'> <div style='width:250px;height:1px;background-color:#000000; margin-bottom: 5px'></div> <div style='display: inline-block;  width: 15px; height: 15px; border-radius: 50px; border: 1px solid #c3c3c3;'><span style='bottom: 7px; right: 0;left: 4.0px; font-size: 14px;text-align: center;position: relative;'>1</span></div> ཨོ་ནེ་སི་མུ་ཞེས་པ་ནི་ཕན་ཐོགས་ཡོད་པའི་དོན་ཡིན། </div> ཆེད་དུ་ཁྱོད་ལ་ཞུ་བ༌བྱའོ།། </span> <script>document.getElementById('footer-btn-53-30').onclick = function() {if (document.getElementById('footer-content-17-30').className == 'hidden') {document.getElementById('footer-content-17-30').className = 'visible';}else {document.getElementById('footer-content-17-30').className = 'hidden';}}; </script> <span id='verse-53-1-11'> 11 ཁོ་ནི་དེ་སྔར་ཁྱོད་ལ་ཕན་ཐོགས་མེད༌ནའང༌། ད་ལྟ་ཁྱོད་དང་ང་གཉིས་ལ་ཕན་ཐོགས་མཆིས་སོ།།</span> <br/> &nbsp &nbsp <span id='verse-53-1-12'> 12 ངས་ད་ལྟ་ཁོ་རང་ཁྱོད་ཀྱི་གམ་དུ་ཕྱིར་མངག་པར་བྱ་ཞིང་། ཁོ་ནི་བདག་གི་སྙིང་དང་འདྲ་བ་ཡིན།</span> <span id='verse-53-1-13'> 13 འཕྲིན་བཟང་གི་ཆེད་དུ་ང་རང་བཙོན་དུ་སྦྱར་ཡོད་པ༌ལ། ཁོས་ཁྱོད་ཀྱི་ཚབ་ཏུ་བདག་ལ་ཞབས་ཕྱི་སྒྲུབ་པའི༌ཕྱིར། ངས་ཁོ་རང་བདག་གི་གམ་དུ་སྡོད་པར་བྱ་འདོད༌མོད།</span> <span id='verse-53-1-14'> 14 འོན་ཀྱང་ཁྱོད་ཀྱི་བསམ་ཚུལ་མ་ཤེས༌པས། ངས་དེ་ལྟར་བྱ་མི་འདོད། ཅིའི་ཕྱིར་ཞེ་ན། ཁྱོད་ཀྱི་ལས་བཟང་པོ་ནི་བཙན་སྐུལ་མ་ཡིན་པར་རང་མོས་ལས་འབྱུང་བའི་ཕྱིར༌རོ།།</span> <span id='verse-53-1-15'> 15 ཁོ་རང་རེ་ཞིག་ཁྱོད་དང་ཁ་བྲལ་བ་ནི། གཏན་དུ་ཁྱོད་ལ་འཐོབ་པའི་ཕྱིར་ཡིན་ཡང་སྲིད་དེ།</span> <span id='verse-53-1-16'> 16 ད་ལྟ་གཡོག་པོ་མ་ཡིན༌པར། གཡོག་པོ་ལས་གོ་ས་མཐོ་ཞིང་སྙིང་ནས་བརྩེ་བའི་སྤུན་ཟླ་ཡིན༌ཞིང་། བདག་ལ་དངོས་གནས་དེ་ལྟར་ཡིན༌པས། ཁྱོད་ལ་སྨོས་ཅི༌དགོས། ལུས་ཕུང་གི་ཆ་ཁོ་ན་མ་ཡིན་པར་གཙོ་བོའི་ནང་དུའང་དེ་བཞིན་ཡིན་ནོ།།</span> <br/> &nbsp &nbsp <span id='verse-53-1-17'> 17 གལ་ཏེ། ཁྱོད་ཀྱིས་ང་རང་ཆོས་གྲོགས་སུ་བརྩིས༌ན། ཁྱོད་ཀྱིས་ང་ལ་གུས་ལེན་བྱེད་པ་བཞིན་ཁོ་ཡང་དང་ལེན་བྱེད་པར༌གྱིས།</span> <span id='verse-53-1-18'> 18 གལ་ཏེ། ཁོས་ཁྱོད་ལ་འོས་མེད་བྱས་པའམ། ཡང་ན་ཁྱོད་ལ་བུ་ལོན་གང་ཞིག་ཆད་ན། དེ་དག་ཐམས་ཅད་བདག་གི་རྩིས་ཐོའི་ནང་དུ་ཁོད་དང་།</span> <span id='verse-53-1-19'> 19 ངས་ཁྱོད་ལ་སྐྱིན་ཚབ་སྤྲོད་ངེས་ཤིང་། འདི་ནི་ཕོལ་ལོལ་བདག་གིས་དངོས་སུ་བྲིས་པ་ཡིན། ཐ་ན་ཁྱོད་ཀྱིས་རང་ཉིད་ཀྱང་ང་ལ་འབུལ་དགོས་པ་བདག་གིས་ཁྱོད་ལ་སྨྲ་མི་དགོས་སོ།།</span> <span id='verse-53-1-20'> 20 སྤུན་ཟླ༌ལགས། ཁྱོད་ཀྱིས་གཙོ་བོའི་ནང་དུ་ང་རང་ལ་ཕན་འདོགས་པ་དང་། སྐྱབས་མགོན་མཱ་ཤི་ཀའི་ནང་དུ་ངའི་སེམས་དགའ་ཞིང་སྤྲོ་རུ་འཇུག་པར་སྨོན།</span> <span id='verse-53-1-21'> 21 བདག་གིས་ཁྱོད་ལ་འཕྲིན་ཡིག་འདི་འབྲི་དོན༌ནི། ཁྱོད་ཀྱིས་ངའི་ངག་ལ་ཉན་པར་ཡིད་ཆེས་བརྟན་པོ་ཡོད་པར་མ༌ཟད། ངས་སྨྲས་པ་ལས་ཀྱང་ལྷག་པ་ཞིག་བསྒྲུབ་ངེས་པ་ཤེས་པའི་ཕྱིར༌རོ།།</span> <br/> &nbsp &nbsp <span id='verse-53-1-22'> 22 གཞན༌ཡང༌། ཁྱོད་ཀྱིས་བདག་ལ་སྡོད་གནས་སྟ་གོན་བྱེད་པར་གྱིས། ཅིའི་ཕྱིར་ཞེ་ན། ངས་ཁྱོད་རྣམས་ཀྱི་སྨོན་ལམ་བརྒྱུད་ནས་ཐུགས་རྗེ་ཐོབ་པ་དང་། ཁྱོད་ཅག་གི་གམ་དུ་འགྲོ་བར་རེ་སྨོན་བཅངས་པའི་ཕྱིར༌རོ།།</span> <br/> &nbsp &nbsp <span id='verse-53-1-23'> 23 སྐྱབས་མགོན་མཱ་ཤི་ཀ་ཡེ་ཤུའི་ཆེད་དུ་བདག་དང་མཉམ་དུ་བཙོན་ལ་སྦྱར་བའི་ཨེ་པབ་རཱ་ཡིས་ཁྱོད་ལ་འཚམས་འདྲི༌ཞུའོ།།</span> <span id='verse-53-1-24'> 24 བདག་གི་ཆོས་གྲོགས་མཱར་ཀུ༌དང༌། ཨ་རི་སྟར༌ཀུ། ཏི༌མཱ། ལོ་ཀུ་བཅས་ཀྱིས་ཀྱང་ཁྱོད་ལ་འཚམས་འདྲི༌ཞུའོ།།</span> <span id='verse-53-1-25'> 25 གཙོ་བོ་ཡེ་ཤུ་མཱ་ཤི་ཀའི་ཐུགས་རྗེ་ནམ་ཡང་ཁྱོད་ཅག་གི་སེམས་སུ་གནས་པར༌སྨོན།།།།</span> </body></html>